<?xml version="1.0" encoding="UTF-8"?> 
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
	      <title>curtitle</title>
        <author>Galen</author>
        <editor role="editor">cureditor</editor>
      </titleStmt>
      <publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
      <sourceDesc>
        <biblStruct>
          <monogr>
            <title>curetitle</title>
            <author>curauthor</author>
            <editor role="editor">cureditor</editor>
            <imprint>
              <publisher>curpublisher</publisher>
              <pubPlace>curplace</pubPlace>
              <date>curpubdate</date>
            </imprint>
          </monogr>
        </biblStruct>
        
        </sourceDesc>
    </fileDesc><encodingDesc>
<refsDecl n="text=1">
<refState unit="text"/>
<refState unit="book"/>
<refState unit="chapter" n="chunk"/>
<refState unit="section"/>
</refsDecl>

    </encodingDesc><profileDesc>
      <langUsage>
	<language ident="la">Latin</language>
	<language ident="greek">Greek</language>
      </langUsage>
    </profileDesc></teiHeader>

<text><body> <div type="edition" n="">
<pb xml:id="v.3.p.183"/>

<head>[ΑΛΚΙΔΑΜΑΝΤΟΣ] ΟΔΥΣΣΕΥΣ
ΚΑΤΑ ΠΑΛΑΜΗΔΟΥΣ ΠΡΟΔΟΣΙΑΣ.</head>
<p><milestone unit="section" n="1"/>Πολλάκις ἤδη ἐνεθυμήθην καὶ ἐθαύμασα ὦ ἄνδρες <pb ed="alt" n="667"/>
Ἕλληνες τὰς γνώμας τῶν λεγόντων, τί ποτε ἄρα βουλόμενοι
ῥᾳδίως δεῦρο παριόντες <pb ed="alt" n="668"/> συμβουλεύουσιν ὑμῖν, 
ἀφ᾿ ὧν ὠφέλεια μὲν οὐδεμία ἐστὶ τῷ κοινῷ, λοιδορίαι
δὲ πλεῖσται γίγνονται ἐν ἀλλήλοις, εἰκῇ τε λόγους ἀναλίσκουσιν
ἀκαίρους περὶ ὧν ἂν τύχωσι. <milestone unit="section" n="2"/>λέγουσι δὲ 
τὴν αὑτῶν δόξαν ἕκαστος βουλόμενοί τι λαβεῖν· οἱ δὲ
καὶ μισθὸν πραττόμενοι συναγορεύουσι παρ᾿ ὁποτέρων
ἂν νομίζωσι πλεῖον λήψεσθαι. καὶ εἰ μέν τις ἐν τῷ
στρατοπέδῳ πλημμελεῖ ἢ βλάπτει τὸ κοινὸν χρήματα
ἑαυτῷ ποριζόμενος, τούτων μὲν <add>ὁρῶμεν</add> μηδένα τὸν
φροντίζοντα εἶναι· εἰ δέ τις ἡμῶν αἰχμάλωτον ἀγαγὼν
ἐκ τῶν πολεμίων, ἢ γέρας <add>λαχὼν</add> εἴληφε πλέον ἕτερος
ἑτέρου, τούτων <add>δ᾿</add> ἕνεκα μεγάλας διαφορὰς ἐν
ἡμῖν αὐτοῖς ἔχομεν διὰ τὰς τούτων σπουδάς. <milestone unit="section" n="3"/>ἐγὼ δὲ 
ἡγοῦμαι τὸν ἄνδρα τὸν ἀγαθὸν καὶ δίκαιον μήτε ἔχθρας
ἰδίας φροντίζειν, μήτε ἰδίαν φιλεταιρίαν, φιλοτιμίᾳ
<pb xml:id="v.3.p.184"/>


χρησάμενον ἕνεκα ἀνδρὸς ἑνός, [χρήματα] περὶ πλείονος
<add>ἂν</add> ποιήσασθαι, καὶ μὴ ὅτι ἂν μέλλῃ τῷ πλήθει
συνοίσειν . . . . . . . . οὐ μὲν δὴ ἀλλὰ παραλιπὼν τοὺς
ἀρχαίους πόνους τε καὶ λόγους, πειράσομαι Παλαμήδη
 τόνδε ἐν ὑμῖν εἰς κρίσιν δικαίως καταστῆσαι. <milestone unit="section" n="4"/>ἔστι
δὲ τὸ πρᾶγμα, ὡς ἄν εἰδῆτε, προδοσία· ἐφ᾿ ᾗ δεκαπλάσιαι
ζημίαι τῶν ἄλλων εἰσὶν ἐπικείμεναι. καίτοι,
ὡς ὑμεῖς ἴστε πάντες, ἐμοὶ καὶ τούτῳ οὐδεμία πώποτ᾿
ἔχθρα οὐδ᾿ ἔρις ἐνεγένετο περὶ οὐδενὸς χρήματος, καὶ
μὴν οὐδ᾿ ἐν παλαίστρᾳ οὐδ᾿ ἐν συμποσίῳ, ἔνθα φιλεῖ
ἔριδας πλείστας καὶ λοιδορίας γίγνεσθαι. ὁ δὲ ἀνήρ
ἐστι φιλόσοφός τε καὶ δεινός, οὗ μέλλω κατηγορεῖν,
ὥστε εἰκότως <add>ἂν</add> τὸν νοῦν προσέχειν ὑμᾶς καὶ μὴ
ἀμελῆσαι περὶ τῶν νυνὶ λεγομένων.</p>
<p><milestone unit="section" n="5"/> Σχεδὸν μὲν γὰρ ἴστε καὶ αὐτοὶ ἐν οἵῳ κινδύνῳ
ἐγενόμεθα, ὅτε ἡμῶν οἱ μὲν εἰς τὰς ναῦς καταπεφευγότες
ἦσαν, οἱ δὲ εἰς τὰς τάφρους, ἐνέπιπτόν τε εἰς
τὰς σκηνὰς οἱ πολέμιοι, πᾶσά τε ἀπορία ἦν ποῖ ποτε
προβήσοιτο ἡ τοῦ μέλλοντος κακοῦ τελευτή. ἔχει δὲ
ὧδε ὑμῖν. ἐτυγχάνομεν πλησίον τῶν πυλῶν ἐν τῷ
αὐτῷ συντασσόμενοι ἐγώ τε καὶ Διομήδης, πλησίον
 δ᾿ ἦν Παλαμήδης καὶ Πολυποίτης. <milestone unit="section" n="6"/>συνιόντων δὲ ἡμῶν
<pb xml:id="v.3.p.185"/>

ὁμόσε τοῖς ἀνδράσιν, ἐκδραμὼν τοξότης ἐκ τῶν πολεμίων
ἐστοχάσατο τούτου, ἁμαρτὼν δὲ αὐτοῦ βάλλει
ἐγγὺς ἐμοῦ· οὗτός τε λόγχην ἀφίησιν ἐπ᾿ αὐτόν, καὶ
ἐκεῖνος ἀνελόμενος ᾤχετο εἰς τὸ στρατόπεδον. ἐγὼ δὲ
ἀνελὼν τὸν οἰστὸν δίδωμι Εὐρυβάτῃ δοῦναι Τεύκρῳ,
ἵνα χρῷτο. ἀνοχῆς δὲ γενομένης ἀπὸ τῆς μάχης ὀλίγον
χρόνον, δείκνυσί μοι τὸν οἰστὸν ὑπὸ τοῖς <pb ed="alt" n="669"/> πτεροῖς 
γράμματα ἔχοντα. <milestone unit="section" n="7"/>ἐκπλαγεὶς δὲ ἐγὼ τῷ πράγματι, 
προσκαλεσάμενος Σθένελόν τε καὶ Διομήδη ἐδείκνυον
αὐτοῖς τὰ ἐνόντα. ἡ δὲ γραφὴ ἐδήλου τάδε· ,,Ἀλέξανδρος
Παλαμήδει. ὅσα συνέθου Τηλέφῳ, πάντα σοι
ἔσται, ὅ τε πατὴρ Κασάνδραν γυναῖκα δίδωσί σοι,
καθάπερ ἐπέστειλας· ἀλλὰ τὰ ἀπὸ σοῦ πραττέσθω διὰ
τάχους“. ἐνεγέγραπτο μὲν ταῦτα· καί μοι προσελθόντες
μαρτυρήσατε οἱ λαβόντες τὸ τόξευμα.</p>
<p><note>ΜΑΡΤΥΡΕΣ.</note></p>
<p><milestone unit="section" n="8"/>Ἐπέδειξα δὲ ἂν καὶ αὐτὸ τὸ τόξευμα ὑμῖν, ὡς 
ἀληθὲς ἦν· νῦν δὲ ἐν τῷ θορύβῳ ἔλαθεν αὐτὸ Τεῦκρος
ἀποτοξεύσας. δεῖ δέ με καὶ τὰ λοιπὰ διελθεῖν ὡς
ἔχει, μηδ᾿ εἰκῇ οὕτως ἄνδρα σύμμαχον περὶ θανάτου
κρίνειν, αἰσχίστην αἰτίαν προστιθέντα, καὶ ταῦτα πρότερον
ἐν ὑμῖν ηὐδοκιμηκότα. <milestone unit="section" n="9"/>Ἡμεῖς μὲν γὰρ πρὶν 
<pb xml:id="v.3.p.186"/>

ἐμβαλεῖν δεῦρο πολὺν χρόνον ἐν ταὐτῷ ἐγενόμεθα, καὶ
οὐδεὶς ἡμῶν εἶδεν ἔχοντα τοῦτον σημεῖον ἐν τῇ ἀσπίδι·

ἐπειδὴ δὲ κατεπλεύσαμεν δεῦρο, τρίαιναν ἐπεγράψατο.

τίνος ἕνεκα; ἵνα δῆλος εἴη τῷ ἐπιγράμματι, ὅ τε ἀντιτεταγμένος
τοῦτον τοξεύοι διὰ τὸ σύνθημα, οὗτός τε
 εἰς ἐκεῖνον ἐσακοντίζοι. <milestone unit="section" n="10"/>Τεκμαίρεσθαι δὲ δεῖ ἐκ τούτων
εἰκότως καὶ τὴν ἄφεσιν τῆς λόγχης. φημὶ γὰρ
καὶ ἐν ἐκείνῃ γράμματα εἶναι, πηνίκα τε καὶ πότε
προδώσει· πιστὰ γὰρ ἦν οὕτω παρ᾿ ἀλλήλων τὰ πεμπόμενα,
οὗτός τε ἐκείνοις ἐκεῖνοί τε τούτῳ πέμποντες
 διὰ τοιούτου εἴδους καὶ μὴ δι᾿ ἀγγέλων. <milestone unit="section" n="11"/>Ἔτι δὲ καὶ
τόδε σκεψώμεθα. ψήφισμα ἡμῖν ἐγένετο, ὃς ἂν βέλος
τι λάβῃ ἐκ τῶν πολεμίων, ἀποφέρειν πρὸς τοὺς ἡγεμόνας,
διὰ τὸ σπανίοις αὐτοῖς χρῆσθαι ἡμᾶς· καὶ οἱ
μὲν ἄλλοι πειθαρχοῦσι τοῖς ἐψηφισμένοις, οὗτος δὲ
βέλη ἀνελόμενος πέντε [τοξεύειν], φανερός ἐστιν οὐδὲ
ἓν πρὸς ὑμᾶς ἐνηνοχώς, ὥστε καὶ διὰ ταῦτα δικαίως
 ἄν μοι δοκεῖ θανάτῳ ζημιωθῆναι. <milestone unit="section" n="12"/>ἆρά γε ἐνθυμεῖσθε
ὦ ἄνδρες Ἕλληνες, ὅτι ταῦτα τοῦ σοφιστοῦ τῆς διανοίας
<pb xml:id="v.3.p.187"/>

καὶ τοῦ φρονήματος αὐτοῦ τυγχάνει, ὃς φιλοσοφῶν
ἐφ᾿ οἷς ἥκιστα ἐχρῆν αὐτὸν ταῦτα πράττει; Τά τε πράγματα
τὰ περιεστηκότα καὶ τὴν στρατείαν πᾶσαν ἐπιδείξω
αἴτιον γεγονότα ἡμῖν τόν τε πατέρα αὐτοῦ καὶ τοῦτον αὐτόν.

ἀνάγκη δὲ καὶ διὰ μακροτέρων λόγων ῥηθῆναι τὰ γενόμενα.</p>
<p>Τούτῳ πατήρ ἐστι πένης, ὄνομα Ναύπλιος, τέχνην
ἔχων ἁλιείαν. <milestone unit="section" n="13"/>οὗτος πλείστους τῶν Ἑλλήνων ἠφάνικε, 
χρήματά τε πολλὰ ἐκ τῶν νεῶν ὑφῄρηται, κακά τε
πλεῖστα τοὺς ναυτίλους εἴργασται, πανουργίας τε οὐδεμιᾶς
λείπεται· γνώσεσθε δὲ προϊόντος τοῦ λόγου,
τὰς ἀληθείας ἀκούσαντες τῶν γενομένων. Ἄλεῳ γὰρ
<milestone unit="section" n="14"/>τῷ Τεγέας βασιλεῖ ἀφικομένῳ εἰς Δελφοὺς ἐχρήσθη 
ὑπὸ τοῦ θεοῦ ὅτι αὐτῷ ἔκγονος ἐκ τῆς θυγατρὸς εἰ
γένοιτο, ὑπὸ τούτου δεῖν τοὺς υἱοὺς αὐτοῦ ἀπολέσθαι.

ἀκούσας δὲ ταῦτα ὁ Ἄλεως διὰ τάχους ἀφικνεῖται οἴκαδε,
καὶ καθίστησι τὴν θυγατέρα ἱέρειαν τῆς Ἀθηνᾶς,
εἰπών, εἴ ποτε ἀνδρὶ συγγενήσεται, θανατώσειν
αὐτήν. τύχης δὲ γενομένης ἀφικνεῖται Ἡρακλῆς στρατευόμενος
<milestone unit="section" n="15"/>ἐπ᾿ Αὐγέαν εἰς Ἦλιν, καὶ αὐτὸν ξενίζει ὁ 
<pb xml:id="v.3.p.188"/>

Ἄλεως ἐν τῷ ἱερῷ τῆς Ἀθηνᾶς. ἰδὼν δὲ ὁ Ἡρακλῆς
τὴν παῖδα ἐν τῷ νεῷ ὑπὸ μέθης συνεγένετο. ἐπεὶ δὲ
κύουσαν αὐτὴν ὁ πατὴρ ᾔσθετο Ἄλεως, μεταπέμπεται
τὸν τούτου πατέρα, πυθόμενος πορθμέα τε εἶναι αὐτὸν
καὶ δεινόν. ἀφικομένου δὲ τοῦ Ναυπλίου δίδωσιν
 αὐτῷ τὴν παῖδα καταποντίσαι. <milestone unit="section" n="16"/>ὁ δὲ παραλαβὼν ἦγεν
αὐτήν, καὶ ὡς γίγνονται ἐν τῷ Παρθενίῳ ὄρει, τίκτει
Τήλεφον. ἀμελήσας δὲ ὧν ὁ Ἄλεως αὐτῷ ἐπέστειλεν,
ἄγων αὐτὴν ἀπέδοτο καὶ τὸ παιδίον ἐς Μυσίαν Τεύθραντι
τῷ βασιλεῖ. ὁ δὲ Τεύθρας ἄπαις ὢν τὴν μὲν
Αὔγην γυναῖκα ποιεῖται, τὸν δὲ παῖδα αὐτῆς ἐπονομάσας
Τήλεφον τίθεται υἱὸν ἑαυτοῦ, δίδωσί τε Πριάμῳ
 αὐτὸν εἰς τὸ Ἴλιον παιδεῦσαι. <milestone unit="section" n="17"/>χρόνου δὲ προϊόντος
Ἀλέξανδρος ἐπεθύμησεν εἰς τὴν Ἑλλάδ᾿ ἀφικέσθαι, τό
τε ἱερὸν τὸ ἐν Δελφοῖς θεωρῆσαι βουλόμενος, ἅμα δὲ
καὶ τὸ κάλλος τῆς Ἑλένης ἀκούων δηλονότι, καὶ τὴν
τοῦ Τηλέφου γένεσιν ἀκηκοώς, ὁπόθεν τε εἴη καὶ τίνα
 τρόπον <pb ed="alt" n="671"/> καὶ ὑπὸ τίνος ἐπράθη. ὥστε Ἀλέξανδρος
οὕτω τὴν ἀποδημίαν ἐποιεῖτο διὰ προφάσεις τοιαύτας
εἰς τὴν Ἑλλάδα. ἐν δὲ τῷ καιρῷ τούτῳ οἱ Μόλου παῖδες
ἀφικνοῦνται ἐκ Κρήτης, δεόμενοι Μενελάου αὐτούς
τε διαλλάξαι καὶ διελεῖν τὴν κτῆσιν αὐτοῖς, ὅτι
<pb xml:id="v.3.p.189"/>


εἴη ὁ πατὴρ τετελευτηκὼς αὐτοί τε στασιάζοιεν περὶ
τῶν πατρῴων χρημάτων. εἶεν· τί οὖν γίγνεται; <milestone unit="section" n="18"/>πλεῖν 
αὐτῷ ἔδοξε, καὶ ἐπιστείλας τῇ γυναικὶ καὶ τοῖς ἀδελφοῖς
<add>αὐτῆς</add> ἐπιμελεῖσθαι τῶν ξένων, ἵνα μηδενὸς
ἔσοιντο ἐνδεεῖς, ἕως ἂν αὐτὸς ἔλθῃ ἐκ Κρήτης, ὁ μὲν
ᾤχετο· Ἀλέξανδρος δὲ αὐτοῦ τὴν γυναῖκα ἐξαπατήσας,
ἐκ τῶν οἴκων λαβὼν ὅσα πλεῖστα ἐδύνατο, ἀποπλέων
ᾤχετο, οὐκ αἰδεσθεὶς οὔτε Δία ξένιον οὔτε θεῶν οὐδένα,
ἄνομα καὶ βάρβαρα ἔργα διαπραξάμενος, ἄπιστα
πᾶσι καὶ τοῖς ἐπιγιγνομένοις ἀκοῦσαι. <milestone unit="section" n="19"/>ἀφικομένου δὲ 
αὐτοῦ, <add>καὶ</add> πάλιν εἰς Ἀσίαν ἄγοντος τὰ χρήματα καὶ
τὴν γυναῖκα, ἔστιν ὅπου ἀντελάβου τινὸς ἢ βοὴν ἐσήμηνας
τοῖς περιοίκοις ἢ βοήθειαν συνέλεξας; οὐκ ἂν ἔχοις
εἰπεῖν, ἀλλὰ περιεῖδες Ἕλληνας ὑπὸ βαρβάρων ὑβρισθέντας.

<milestone unit="section" n="20"/>ἐπεὶ δ᾿ ἐπύθοντο οἱ Ἕλληνες τὴν ἁρπαγὴν καὶ 
Μενέλεως ᾔσθετο, ἤγειρε τὴν στρατιὰν καὶ διέπεμπεν
ἡμῶν ἄλλον ἄλλοσε εἰς τὰς πόλεις αἰτήσοντας στρατόν.

καὶ δὴ τοῦτον ἔπεμψεν εἰς Χίον πρὸς Οἰνοπίωνα καὶ
εἰς Κύπρον πρὸς Κινύραν. ὁ δὲ Κινύραν τε ἔπεισε μὴ
συστρατεύειν ἡμῖν, δῶρά τε πολλὰ παρ᾿ αὐτοῦ λαβὼν
<pb xml:id="v.3.p.190"/>

 ἀποπλέων ᾤχετο· <milestone unit="section" n="21"/>καὶ Ἀγαμέμνονι μὲν ἀποδίδωσι χαλκοῦν
θώρακα, ὅστις οὐδενὸς ἄξιος ἦν, τὰ δὲ ἄλλα αὐτὸς
εἶχε χρήματα. ἀπήγγελλε δὲ ὅτι ἑκατὸν ναῦς ἀποπέμψει
ὁ Κινύρας· ὁρᾶτε δὲ καὶ αὐτοὶ οὐδεμίαν παρ᾿
αὐτοῦ ἥκουσαν. ὥστε καὶ διὰ ταῦτα δικαίως ἄν μοι
δοκεῖ θανάτῳ ζημιωθῆναι, εἰ ἄρα γε κολάσασθαι ἄξιόν
ἐστι τὸν σοφιστήν, ὃς ἐπὶ τοῖς φίλοις τὰ αἴσχιστα μηχανώμενος
πέφανται.</p>
<p><milestone unit="section" n="22"/> Ἄξιον δὲ καταμαθεῖν ἃ καὶ φιλοσοφεῖν ἐπικεχείρηκεν
ἐξαπατῶν τοὺς νέους καὶ παραπείθων, φάσκων
τάξεις ἐξηυρηκέναι πολεμικάς, γράμματα, ἀριθμούς,
μέτρα, σταθμούς, πεττούς, κύβους, μουσικήν, νόμισμα,
πυρσούς. καὶ οὐδὲ αἰσχύνεται ὅταν αὐτίκα ἐλέγχηται
 φανερῶς ἐν ὑμῖν ψευδόμενος. <milestone unit="section" n="23"/><pb ed="alt" n="672"/> Νέστωρ γὰρ ὅδε, πρεσβύτατος
<add>ὢν</add> ἡμῶν ἁπάντων, καὶ αὐτὸς ἐν τοῖς Πειρίθου
γάμοις μετὰ Λαπιθῶν ἐμαχέσατο Κενταύροις ἐν
φάλαγγι καὶ τάξει· Μενεσθεὺς δὲ πρῶτος λέγεται κοσμῆσαι
τάξεις καὶ λόχους καὶ φάλαγγας συστῆσαι, ἡνίκα
Εὔμολπος ὁ Ποσειδῶνος ἐπ᾿ Ἀθηναίους ἐστράτευσε
Θρᾷκας ἄγων· ὥστ᾿ οὐ Παλαμήδους τὸ ἐξεύρημά ἐστιν,
 ἀλλ᾿ ἄλλων πρότερον. <milestone unit="section" n="24"/>γράμματα μὲν δὴ πρῶτος Ὀρφεὺς
<pb xml:id="v.3.p.191"/>

ἐξήνεγκε, παρὰ Μουσῶν μαθών, ὡς καὶ τὰ ἐπὶ
τῷ μνήματι αὐτοῦ δηλοῖ ἐπιγράμματα·

<lb/>Μουσάων πρόπολον τῇδ᾿ Ὀρφέα Θρῇκες ἔθηκαν,
<lb/>ὃν κτάνεν ὑψιμέδων Ζεὺς ψολόεντι βέλει,
<lb/>Οἰάγρου φίλον υἱόν, ὃς Ἡρακλῆ ἐξεδίδαξεν,
<lb/>εὑρὼν ἀνθρώποις γράμματα καὶ σοφίην.

μουσικὴν δὲ Λίνος ὁ Καλλιόπης, ὃν Ἡρακλῆς φονεύει. 

<milestone unit="section" n="25"/>ἀριθμούς γε μὴν Μουσαῖος ὁ τῶν Εὐμολπιδῶν, Ἀθηναῖος,
ὡς καὶ τὰ ποιήματα αὐτοῦ δηλοῖ·

<lb/>ὄρθιον ἑξαμερὲς τετόρων καὶ εἴκοσι μέτρων. —
<lb/>ὡς δεκάτην γενεὴν ἑκατὸν βιοτευέμεν ἄνδρας.

<milestone unit="section" n="26"/>νομίσματα δὲ οὐ Φοίνικες ἐξηῦρον, λογιώτατοι καὶ 
δεινότατοι ὄντες τῶν βαρβάρων; ἐξ ὁλοσφύρου γὰρ
ἴσον μερισμὸν διείλοντο, καὶ πρῶτοι χαρακτῆρα ἔβαλον
εἰς τὸν σταθμόν, <add>δηλοῦντες</add> τὸ πλέον καὶ τὸ ἔλαττον.

παρ᾿ ὧν οὗτος ἐλθὼν σοφίζεται τὸν αὐτὸν ῥυθμόν.

<pb xml:id="v.3.p.192"/>

ὥστε αὐτοῦ ταῦτα πάντα πρεσβύτερα φαίνεται, ὧν
 οὗτος προσποιεῖται εὑρετὴς εἶναι. <milestone unit="section" n="27"/>μέτρα δὲ καὶ σταθμὰ
ἐξηῦρε καπήλοις καὶ ἀγοραίοις ἀνθρώποις ἀπάτας καὶ
ἐπιορκίας, πεττούς γε μὴν τοῖς ἀργοῖς τῶν ἀνδρῶν
ἔριδας καὶ λοιδορίας. καὶ κύβους αὖ μέγιστον κακὸν
κατέδειξε, τοῖς μὲν ἡττηθεῖσι λύπας καὶ ζημίας, τοῖς
δὲ νενικηκόσι καταγέλωτα καὶ ὄνειδος· τὰ γὰρ ἀπὸ τῶν
κύβων προσγιγνόμενα ἀνόνητα γίγνεται, τὰ δὲ πλεῖστα
 καταναλίσκεται παραχρῆμα. <milestone unit="section" n="28"/>πυρσοὺς αὖ ἐσοφίσατο,
ἀλλ᾿ ἐπὶ τῷ ἡμετέρῳ κακῷ, ὃ διενοεῖτο ποιεῖν, χρήσιμον
δὲ τοῖς πολεμίοις. ἀρετὴ δέ ἐστιν ἀνδρὸς τοῖς
 ἡγεμόσι προσέχειν καὶ τὸ <pb ed="alt" n="673"/> προσταττόμενον ποιεῖν καὶ
τῷ πλήθει ἀρέσκειν παντί, αὑτόν τε παρέχειν ἄνδρα
πανταχοῦ ἀγαθόν, τούς τε φίλους εὖ ποιοῦντα καὶ
τοὺς ἐχθροὺς κακῶς. ὧν τἀναντία πάντων οὗτος ἐπίσταται,
τοὺς μὲν ἐχθροὺς ὠφελεῖν, τοὺς δὲ φίλους
κακῶς ποιεῖν.</p>
<p><milestone unit="section" n="29"/> Ἀξιῶ δ᾿ ὑμᾶς ἔγωγε κοινῇ σκεψαμένους βουλεύσασθαι
περὶ αὐτοῦ καὶ μὴ ἀφεῖναι αὐτὸν ὑποχείριον
λαβόντας. εἰ δὲ κατελεήσαντες αὐτὸν διὰ τὴν δεινότητα
τῶν λόγων ἀφήσετε, θαυμαστὴ παρανομία γενήσεται
ἐν τῷ στρατεύματι· εἰδὼς γὰρ αὐτῶν ἕκαστος
ὅτι καὶ Παλαμήδης περιφανῶς τοσαῦτα ἡμαρτηκὼς οὐδεμίαν
<pb xml:id="v.3.p.193"/>

δίκην ἔδωκε, καὶ αὐτοὶ πειράσονται ἀδικεῖν.

ὥστε ἐὰν νοῦν ἔχητε, ψηφιεῖσθε τὰ βέλτισθ᾿ ὑμῖν αὐτοῖς,
καὶ τῶν λοιπῶν οὕνεκα παράδειγμα ποιήσεσθε
τοῦτον τιμωρησάμενοι.</p>
</div></body></text></TEI>
